---
layout: post
category: CLANKY
title: "komentář prostějovského zastupitele Jana Mochťáka: Programové prohlášení vedení Prostějova rada porušila už dva týdny po jeho schválení"
date: 2023-02-21
tags: prostějov
author: Martina Ježková
image: articles/2023/komentar.jpg
---
*3.3.2023 -* **Rada města Prostějov v minulých dnech přišla s dlouho očekávaným programovým prohlášením - tedy plánem toho, co se bude v Prostějově dít. Bohužel, už po prvním jednání zastupitelstva tento plán porušila a například v rámci hospodaření jde rozhodně opačným směrem.**


Na dokumentu ještě ani nestihl zaschnout inkoust a v některých případech už se děje úplně něco jiného, než je plánováno. Třeba hned v první kapitole, kde se rada zavazuje, že bude pokračovat v hospodárném, odpovědném a průhledném hospodaření města a městem zřízených organizací. Už na prvním jednání zastupitelstva byl však tento bod porušen, když byla přidělena dotace 3,5 milionu Kč z rezerv města na výstavbu sportovní haly soukromého subjektu. Na tom není nic hospodárného, odpovědného, transparentního nebo snad efektivního. 


Podobné je to i v dalším bodu, který se týká odpadového hospodaření. Rada sice tvrdí, že bude pokračovat v řešení otázky odpadového hospodaření s ohledem na životní prostředí, jenže zároveň odchází z krajského projektu. Nemá však k dispozici žádné podklady, kterými lze měřit efektivitu tohoto kroku a zavírá si tak dveře pro další jednání, která by mohla vést k opravdu kvalifikovanému rozhodnutí.


Lepší to není ani v kapitole věnované sociální oblasti. Rada se chce věnovat seniorům, což je samozřejmě v pořádku, ale zapomíná u toho na ostatní. V programovém prohlášení není ani zmínka o pomoci hendikepovaným, rodinám nebo pečujícím. Nemyslí se na osoby, které mohou v důsledku inflace přijít o bydlení nebo jej už ztratily. Nejsou zohledněny dopady vysokých cen. A tím výčet nekončí. Rada má na stole spoustu věcí, které je potřeba řešit, ale místo toho, aby se snažila najít řešení pro širší spektrum lidí, zabývá se jen jednou skupinou. 


Rada také dál neplánuje rozšířit vlastní bytový fond, ale chce podpořit družstevní bytovou výstavbu. Vynechává tak ty, kteří na soukromý byt nemají šanci. Zapomíná i na dlouhodobý problém s parkováním u sídliště Hloučela nebo na systémovou pomoc těm, kteří si nemohou zajistit stabilní střechu nad hlavou. A tady problémy rozhodně nekončí, viz třeba kapitola o vzdělávání. Zde můžeme jen doufat, že město opravdu vytvoří ve spolupráci s odborníky, rodiči i studenty koncepci školství, kterou jsem na prvním jednání zastupitelstva navrhoval a která byla schválena.


Uvidíme tedy, jak to bude vypadat dál. Za Piráty, leč z opozice, budeme za lidi dál bojovat!
