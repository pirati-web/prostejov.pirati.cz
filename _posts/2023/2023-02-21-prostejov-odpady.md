---
layout: post
category: CLANKY
title: "tisková zpráva: Prostějov chce jít v odpadové politice vlastní nevýhodnou cestou bez jistot. Piráti jsou proti tomu"
date: 2023-02-21
tags: prostějov
author: Martina Ježková
image: articles/2023/2.png  #751x422 pixelu
---
*Prostějov 20.2.2023 -* **Město Prostějov se chce distancovat od společného projektu Odpady Olomouckého kraje a místo toho využít k úpravě odpadu soukromou společnost. Touto cestou však občané ani město nebudou mít žádnou jistotu stabilních cen za odpady. Piráti jsou jednoznačně proti a staví se za společný krajský projekt.** 


Nakládání s odpady společně v rámci kraje je strategický krok, který stabilizuje ceny a nechá odpad jako strategickou surovinu ve veřejných rukou. Je však potřeba, aby se na tom podíleli všichni. Prostějov je důležitým partnerem projektu a bez něj to nebude efektivně fungovat. Navíc Prostějov již riziko privatizace zná. Peníze lidí za vodu se dostaly do rukou koncernu Veolia kvůli neodpovědnému jednání politiků a vedení městských vodáren, z nichž mnozí mají posty v Moravské vodárenské. Může jít tak o další prospěchářské zajištění si pozic v soukromé firmě na úkor občanů města.


*„Původním plánem nakládání s odpadu bylo nashromáždit odpad v překladištích a zasmluvnit ve spalovně, která se měla vybudovat. Změnila se však odpadový realita a odpad je před spálením potřeba upravit. Touto cestou šla i krajská Servisní společnost a to bez ohledu na fakt, že spalovna (Veolia Přerov) vznikla i bez krajského přičinění. Spaluje však jen upravený odpad na tuhé alternativní palivo,“* říká pirátský zastupitel **Jan Mochťák.**


*„Odpad na tuhé alternativní palivo musí upravit buď obecní společnost nebo soukromá společnost. Obecní společnost (kterou je i Servisní společnost) má za cíl provádět službu pro své akcionáře co nejlevněji a je také pod jejich přímou kontrolou. Naopak soukromá společnost má za cíl tvořit zisk a investiční náklady logicky promítne do koncové ceny. Pokud Prostějov zvolí cestu soukromé společnosti, pravděpodobně nebude mít žádnou garanci stabilních ceny. U obecní společnosti je však jistota stabilní nákladové ceny,“* říká pirátský krajský radní pro životní prostředí, odpady a zemědělství **Martin Šmída.**


V rámci projektu krajských odpadů je zřízena Servisní společnosti, která bude nakládat s odpady v rámci kraje. Jedná se o komplexní službu, jež zajistí svoz, odbyt ostatních druhů odpadu, dotřídění odpadu a úpravy zbytkového odpadu na tuhé palivo a jeho následné spálení. Servisní společnost je díky tomu schopná reagovat na tržní podmínky, spolupracovat s různými recyklačními odvětvími a být tak variabilní. Navíc přináší jistotu, že po zákazu skládkování v roce 2030 bude s odpadem nakládáno legálním způsobem. 


*„Prostějov musí brát ohled na menší obce, pro které je projekt Odpady Olomouckého kraje ideální. Malé obce jsou téměř v pozici rukojmích a doufají, že se jich nějaká svozová společnost ujme. V rámci Servisní společnosti by měly výrazně lepší vyjednávací pozici i směrem k nadnárodním svozovým společnostem,“* dodává **Adéla Čečmanová**, pirátská členka prostějovské komise pro životní prostředí.
